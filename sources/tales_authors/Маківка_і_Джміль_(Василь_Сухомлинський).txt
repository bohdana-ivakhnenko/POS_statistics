У вечері Макова квітка стулила пелюстки. Спить цілу ніч Маківка. Уже й день настав, уже й Сонце зійшло, а вона все спить, не розтуляє пелюстки. Коли це десь, із-за яблуні вилетів волохатий Джміль. Летить, гуде. Почула квітка, що Джміль наближається і розкрилася. Прилетів Джміль та й сів між пелюстками. Радіє Макова квітка, бо тепер повна коробка маку буде. Ось чому Маківка так довго не розтуляла пелюсток. Вона чекала Джмеля.