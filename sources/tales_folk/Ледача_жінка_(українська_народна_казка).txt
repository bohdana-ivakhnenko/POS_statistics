Мав чоловік ліниву жінку, яка не дбала, щоб виробити собі шматок полотна. От він і каже: – Жінко, видиш, людські жінки дбають, то мають полотно, а ти як прийдеться вмерти, то не буде навіть чим рук укрити! А вона каже: – Не журися, найшла б я чим тебе вкрити! Чоловік собі й думає: «Ану притаюся, наче я вмер, що вона буде мені робити? Чим вона мене вкриє?» Бере й наче вмирає. Положила вона його на лаві. Мала якесь веретено з пряжею. Бере чіпляє йому нитку до зуба і мотає: то на зуби, то на пальці на ногах. Обмотала, починає плакати, голосити: – Чоловіче мій, на що ж ти тепер схожий?! А він обзивається до неї: – А чорт би тебе побрав! На кобзу тепер схожий! Встав, набив добре – і вона вже пильнувала прясти.