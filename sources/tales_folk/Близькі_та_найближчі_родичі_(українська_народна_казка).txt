Сталося так, що в Чернівцях і на Панську вулицю звід-кись вибігла свиня. Це раз була новина для панства! Пани й панії, паничі й панярки, що шпацирували доти тротуарами, поставали натовпом довкола свині. Таке згромадження людей завдало роботи поліцаєві. Він почав гукати: – Ану, розійдися! А натовп ні з місця. – Кажу, розійдися! Панам ніби хтось вуха позатикав. І поліцай не знав, що має робити. Та прийшов на поміч один старий гуцул. Він сказав: – Панове, майте якесь лице! Ви ж – тільки близькі родичі свині. Не заважайте, най побудуть разом найближчі родичі! Після цих слів натовп ніби вітром розвіяло. Коло свині лишився тільки поліцай.