 Два уперті цапики здибались раз на вузькій кладці, поставленій через глубокий потік. Обом перейти через кладку не можна було; треба було котрому з них вернутися назад і почекати на березі потока. Но они не хотіли. Один з них сказав: «Уступись мені з дороги!» Другий відповів: «Овва, який мені великий пан! Уступися сам!» – «Ні, братику, я старший від тебе, і мені уступити тобі, молодшому? Ніколи в світі!..» Тут обидва, не думаючи довго, зачали битися головами, зчепилися рогами, оперлись о кладку ногами і дуцкались. Но кладка була мокра, обидва посковзнулися і полетіли просто в воду!..