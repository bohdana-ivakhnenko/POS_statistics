 Бо то була собі стара лисиця і не могла нічого де злапати. І лягла собі на болоті і лежить. Але прилетіла ворона, сіла на голові і дзьобає її очі. І тая лисиця перекинулася і злапала ворону. І ворона проситься в неї: – Ти стара, і я стара – не псуй собі зубів, а пусти мене. І каже до лисиці: – Лети зі мною до мене до двора, там в дворі роблять масло, і ти будеш масло їсти, то не будуть тебе зуби боліти. І прилетіла ворона з лисицею під браму і каже лисиці: – А ликай масло! Але вилетів пес і біжить за лисицею. І вона прибігла до своєї ями і влізла і питає своїх ніжок: – А що ви, ніжки, гадали, коли до ями втікали? – Ми гадали, щоб втікли і щоби нас масло не помастило. І тая каже: – Ну, то куплю вам черевички за те! А ви що, вушка, гадали, коли до ями втікали? – Ми слухали, чи далеко масло за нами поспішає. – Ну, то куплю золоті сережечки вам! А ти, що, хвосте, гадав, коли до ямки втікав? – А я то за пень, то за колоду, аби масло лисицю помастило. А вона тогди з ями: – На, масло, хвіст, коли він такий! Пес злапав за хвіст і лисицю з’їв.