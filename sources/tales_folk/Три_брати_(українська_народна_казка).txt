Жили три брати на світі. І захотіли вони накопати дорогоцінного лікарського коріння, щоб стати багатими. Довго шукали вони цього коріння. Але все ж таки викопали корінь ціною сто тисяч карбованців. Тоді два старших брати поміж себе кажуть: – Давай уб'ємо нашого молодшого брата і візьмемо його частку золота собі. Так і зробили. Тоді кожний із двох живих братів став думати, як би убити свого другого брата і забрати всі гроші. Одного разу прийшли вони до села. – Піди, – каже старший брат середньому, – у село і купи харчу, а я почекаю на тебе тут. Коли середній брат ішов з харчами назад, то старший подумав: «Якщо я тепер уб'ю свого брата, то мені остануться і харчі, і корінь». Він так і зробив: брата вбив, золото забрав, а харчі з'їв. Але харчі були отруєні, бо ними середній брат хотів отруїти старшого. Так усі троє братів померли, а дорогий корінь погнив. З того часу люди не шукають більше коріння, а шукають братів.