Голодний вовк здибав пса. – Добридень, брате. Як ся маєш? – Не скаржуся на життя. Служу в газди. Голодним не сиджу. – Знайди й мені службу,– попросив вовчисько. – Добре, вовчику, знайду. – Але таку, аби поблизу – вівці. – Ходім. Ідуть селом. Вовк придивляється до пса. – Від чого в тебе, песику, позначка на шиї? – Від нашийника, вовчику. Я цілими днями прив’язаний до буди. – На ланцюгу?– здивувався вовк. – Так, та й на досить грубому. Вовчисько зупинився: – Ні, песику, не хочу служити. – Чому ж? – Бачиш, один мудрець сказав, що з усіх клопотів треба вибирати собі найменший.