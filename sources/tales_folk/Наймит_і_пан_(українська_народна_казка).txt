 Було це давно. Бідняк став проситися до багача на службу.   – Робітники мені потрібні, але що ти вмієш робити? – запитав вельможа.   – Я варити і пекти можу, копати, молотити, худобу пасти,– відповів бідняк.   – А яку ти плату бажаєш за свою службу у мене за рік?   – Та небагато. Будете мене одівати, годувати та дванадцять рублів на рік давати.   Багачу сподобалось, що бідняку багато платити не треба, і взяв його до себе на службу.   На другий день, лише почало світати, встали всі слуги, а потім піднялись і господарі. Дивляться, а нового робітника не видно. В полудень господар розізлився, пішов будити нового наймита. Відкрив двері, дивиться, а той сидить голий, склавши руки, на постелі.   – Це ти мені так служиш? А наймит відповідає:   – Пане, я тебе з самого ранку чекаю, а ти, очевидно, забув про нашу умову.   – Яку умову?   – Так ти ж обіцяв, що мене вбирати і годувати будеш, так ось я жду, коли ти прийдеш мене вбрати і нагодувати.