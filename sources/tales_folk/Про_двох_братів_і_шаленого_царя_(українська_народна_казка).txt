Старі люди кажуть, що колись то була правда, але для нас уже стало казкою. Два брати служили в пана. Тяжко гарували, а з праці ніц-нічого не мали. Одного разу старший брат, Василь, сказав меншому, Семенові: – Ади, ми в цього дідича увихаємося вдень і вночі. А що з того маємо? Кулеші між зубами. Ходім, брате, у світ, може, десь натрапимо ліпші гаразди. – Я теж собі так думаю. Ходім – гірше вже ніде не буде. Багато днів і тижнів блукали селами й містами, полями й лісами. Змучилися, зголодніли. І на краю якогось села зайшли до корчми. Коли поїли й випили, старший брат каже молодшому: – Ану, Семене, послужи один рік у мене, а відтак я буду служити у тебе. – Це добре придумано,– погодився Семен. – Коли так, то зробимо отак: я ляжу на лаву, а ти вийди надвір і всім кажи, най їдуть і балакають тихенько, бо твій вельможний пан відпочиває. – Най буде, любий паночку... Семен вийшов із корчми; став собі коло брами і спирає кожного, хто їде: – Потихеньку їдьте, бо мій вельможний пан перепочиває. Спирає й перехожих: – Ану, ви, гавкуни, балакайте тихенько, бо мій світлий пан ліг собі поспати. Всі йшли й балакали тихенько, бо дуже боялися, аби не розбудити й не розсердити якогось паниська. Раптом Семен побачив: у золотій бричці, яку тягнуть шість пар білих коней, їде сама цариця. Хлопець замахав кулаками і кричить на фірмана: – Куди женеш, дурний гольпаптофелю! Хіба ти не знаєш, що тут мій світлий пан відпочиває. Цариця сказала своєму візникові: – Стань, як чуєш про світлого пана! Фірман зупинив коней. Цариця – до Семена: – А де спочиває твій пан? – Отам, у корчмі. – Веди мене до нього. Семен подав цариці руки. Вона повільно злізла із золотої брички й пішла до корчми. А там на брудній лаві й у дрантивих постолах лежав наш бідний русин. Він хропів на всю корчму. Цариця розбудила його і сказала: – Вставай, підеш зі мною до царського палацу... Василь протер очі, витріщився на неї, та змовчав. Пішов до брички, сів коло цариці, а Семенові дав розказ: – Сідай коло фірмана і пантруй аби не дуже гуцькало. – Добре, ясновельможний паночку. Приїхали до царського палацу, і цариця сказала братам: – Маю для вас діло...– і розповіла, що робити. У неї торік помер чоловік. Він був ще молодим, але якийсь шалений: напився і всередині все йому згоріло, ліпше ногами закинув. Тепер щоночі приходить до покою і все там ламає, а як застане свою жінку, то б’є кулаками її по голові. Цариця постелила братам у тій палаті. Вони позасинали та й гадки не мали про шаленого царя. Але вночі двері отворшгася, і увійшов небіжчик. Перевернув ліжко, па якому спали Василь із Семеном, потім почав викрикувати щось дуже непарене. Хлопці аж здивувалися, що царі бувають отакими дурнями. А цар безрядив доти, поки не заспівали півні. Тим часом брати намастили двері часником. Цар почав просити: – Отворіть, люди добрі. Більше ніколи не прийду. Та Василь сказав: – Скидай царські лахи і вбирай моє дрантиве вбрання. Що було робити? Цар скинув свій одяг, взяв на себе Василеве дрантя та й зник із палацу. Уранці цариця увійшла до покою і аж застовпіла, коли уздріла, що брати живі, а старший навіть витягся у царському вбранні. – Будь моїм чоловіком,– сказала Василеві. – А як із Семеном? – Дам йому мішок золота, і най собі йде, куди хоче. Так молодший брат пішов собі шукати багату наречену. А Василь оженився із царицею і, кажуть, довго жив та постолом добро возив.