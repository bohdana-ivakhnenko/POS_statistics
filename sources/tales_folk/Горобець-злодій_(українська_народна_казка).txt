 Серед птахів горобець – найгірший злодій. Він знайде найменшу дірку, залізе через неї до комори чи кудись ще, наїсться і шкоду зробить. Так велося, що через горобця усіх пташок злодіями стали називати. Злетілися усі птахи на раду і вирішили, що треба злодія покарати. Зловили горобця, закували і кинули у тюрму. Але і тут йому хитрість допомогла. Недовго відбував кару – втік якось він на волю. Але ноги не було кому розв’язати. Тепер дехто дивиться і питає: – Чого горобець скаче, а не ходить, як усі птахи? Тому, що має лапки зв’язані, що в тюрмі зв’язали. Є ще така приповідка: скаче, як горобець.